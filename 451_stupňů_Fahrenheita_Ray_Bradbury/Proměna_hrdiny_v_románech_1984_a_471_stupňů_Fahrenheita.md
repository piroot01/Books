# Hrdina v románech 1984 a 471 F

## 1. Úvod

V této práci, jež bude koncipovaná jakožto komparační analýza, bych chtěl představit, jak se hlavní hrdina vyvíjí v jednotlivých dílech, čili jak se integruje a jak interaguje s okolím. Budeme i sledovat vnitřní převrat hrdinů.

## 2. Kategorické zkoumání

Abychom mohli díla komparovat, musíme blíže poznat projevy jednotlivých románů. Tyto projevy budeme nazírat skrze stěžejní prvky románu, tedy dle Bachtina: chronotop, heteroglosie, dialog, polyfonie a karneval

### 2.1 Chronotop

Dílo 1984 se odehrává právě v roce, který předznamenává název knihy. Z pohledu autorova se jednalo o poměrně blízkou budoucnost, jelikož dílo bylo vydáno v roce 1949. 

Shledáváme, že Winston Smith, jakožto hlavní hrdina, se narodil již před převratem. Převratu se rozumí okamžik, po jaderné válce v 50. letech 20. století. V příběhu se mu vybavují vzpomínky na matku a jeho dceru, snaží se poznat dobu před převratem, neboť jakékoliv záznamy jsou zmanipulované.

Winston Smith pracuje na Ministerstvu pravdy, v hlavním městě Uzemní oblasti jedna, což je třetí nejlidnatější provincie Oceánie, což jeden ze tří superstátů; ostatní jsou Eurasie a Eastasie. Přičemž superstáty uplatňůjí obdobnou ideologii. Zároveň je mezi státy vedená válka, která je vedená nikoliv, aby byla vyhrána, nybž udržována, aby obyvatelé nebohatli a neměli čas přemýšlet. Válka udržuje obyvatele ve strachu a odrazuje je od emocí, jichž by se mohli těšit v dobách míru. Válka udržuje nepřátelství mezi mocnostmi a svým způsobem je motorem nejenom Ministerstva míru ale i Strany.

Nyní se zaměříme na román Raye Bradburyho. Děj se odehrává v budoucnosti, která není časově datována. Nicméně z dnešního pohledu mužeme hovořit o poměrně blízké budoucnosti, pes jako robot - ohař, velké obrazovky - telestěny, ... Avšak z pohledu autorova hovoříme o budoucnosti daleké, dílo bylo vydáno v roce 1953.

Guy Montag při několika hasičských akcí nelegálně odcizí pár knih, které si bude schovávat u sebe doma. Velitel Beatty si to domyslí a přijde Montaga navštívit. Knihy neobjeví, ale vypoví mu pravdivou minulost hasičů. To je další důležitý moment, který utvrzuje Montaga, že má setrvat na cestě poznání.

Místo není v románu blíže specifikované. Děj se odehrává ve městě, ve kterém jezdí metro, kterým se Montag denně dopravuje do práce. Na konci knihy Montag utíká ohařovi a dostane se do přírody, kde nalézá spolek starých učenců.

Romány se velmi liší v tom, jak zasadily hlavního hrdinu do časoprostoru. Zatímco v 1984 je chronotop určitý, konkrétní čas a konkrétní místo, v 471 stupňů Fahrenheita je chronotop načrtnut a detaily přenechány fantazii čtenáře. V obou románech je hlavní hrdina konfrontován s přírodou, oba pracují a žijí ve městě. Nicméně je donutí nějaká okolnost; v 1984 je to Julie a v 471 stupňů Fahrenheita je to ohař, aby město opustili.

### 2.2 Heteroglosie

Nejdříve se zaměříme na román 1984, v němž je nám představen nový koncept řeči, tzv. newspeak.

Newspeak je jazyk, který má za cíl nahradit angličtinu - oldspeak, kterou se mluví v Oceánii. Byl vynalezen za účelem, aby potlačil myšlení nad věcmi, které by mohli být pro stranu nebezpečné (zde
se jasně poukazuje na fakt, že jaká řeč, takové myšlení). Jazyk se neustále vyvíjel k naprostým zkomoleninám, které vznikly logickým tvořením, např.: good - nogood.

Nicméně se tento jazyk používal jenom ve sféře úředních zaležitostí. Ale je zmíněno, že se jazyk plánuje stát úředním. Na jeho tvorbě se například účastnil Syme. Ale jelikož si uvědomil, jakou hrozbu představuje, byl vaporizován. Toho si všímá Winston a začne se zajímat o svět před převratem, protože se domnívá, že vypadal jinak než jej popisuje propaganda.

V oddělení, kde pracuje, potká Julii, která, jak později zjistí, má úplně stejné zájmy, totiž dozvědět se pravdu. Paradoxně jsou si vědomi toho, že tak či onak budou lapeni a zabiti. Prostřednictvím O'Briena, čož byl člen vntřní strany, se dostanou k zakázané knize Emanuela Goldsteina. Julie a Winston po přečtení pochopí, jak ideologie funguje.

Pokud se zaměříme na román 471 stupňů Fahrenheita, zjistíme, že hlavní důvod, proč se Montag začal zajímat o knížky, bylo setkání s Clarissou. Tato dívka se chovala odlišně od ostatních a i jinak hovořila, hovoři na základě svých zkušeností a nikoliv jako ostatní, kteří se baví o pořadech telestěn. Avšak z neznámých důvodů zmizí.

Když později pozve Mildred do domu její přítelkyně a Montag jim začne recitovat písně, nedokážou jim porozumět, dochází ke střetu. Nakonec Mildred udá Montaga a ujiždí z města.

V obou dílech můžeme zaregistrovat motiv udavačství blízkými osobami, v 1984 Parsons je udán svou dcerou, protože při spánku vyjadřuje nenávist k Velkému bratrovi. Takže se v obou dílech dere na povrch nenávist, která je pěstovaná společností. Jedná se o střet zájmů, dvou rovin nazírání, interpretace. Zajímavé je také jak jsou hrdinové do románového příběhu vsazeni. Zatímco Winston Smith pochybuje od začátku, je to dáno tím, že pracuje v oddělení, které ho konfrontuje s minulostí, tak Guy Montag se na začátku chová stejně jako ostatní, můžeme tedy sledovat jeho úpnou proměnu. V obou dílech je také zesílen rozkol mezi hrdinou a ideologií. Winston po setkání s O'Brienem a Montag po setkání s Faberem. I když je záměr obou (O'Briena a Fabera zcela rozdílný).

### 2.3 Polyfonie

V románech budeme hledět na polyfonii jakožto soupeření mezi hrdiny a hodnotami, které jsou vytvářené společností - ideologií.

V románu 1984 je představena společnost, kterou můžeme modelovat coby pyramidu se třemi stupni. Základna pyramidy je tvořena proléty, tedy obyvatelstvem, které není vzdělané, je chudé a hlavně jednoduše zmanipulovatelné. Proléti tvoří 85% celkové populace Oceánie. Potom následuje patro Vnější strany, sem patří zaměstnanci, kteří pracují pro stát. Vrchní patro tvorí Vnitřní strana, tedy ti, kteří vládnou. A na vrcholu pyramidy je Velký bratr, nikým neviděn absolutní vládce.

Montag, později společne s Julií, interaguje s jednotlivými stupni pyramidy. První, čím se proviní vůči Velkému bratru je to, že si začne psát deník. Začne zaznamenávat svět, tak jak ho vidí on, nikoliv skze Stranu. Vyzvídá staré lidi, aby se dověděl něco o životě před převratem. Od majitele starožitnictví, si společně s Julií pronajímá byt. O'Brien, člen vnitřní strany, jim zprostředkuje spojení s Bratrstvem. Ale později je zradí a mučí je.

V románu 471 stupňů Fahrenheaita se seznamujeme se společností hasičů, kteří dělají opačnou věc než dělají hasiči, tak jak je známe mi. Totiž úmyslně zakládají požáry a pálí knihy. Domy se začaly stavět z nehořlavých materiálů a proto už "klasičtí" haciči byli k ničemu. Namísto knih se vymysleli telestěny, na kterých se promítala rodinka.

Po uvědomění, že knihy jsou klíčem k poznání pravdy o světě takový jaký byl, neboť skze román se dovídáme o světě mnoho indicií, začne montag schraňovat knihy. Beatty si domyslí, že Montag čte knihy a také je později objeví, nechá, aby je Montag spálil.

Dále je zajímavé sledovat hledisko Mildred a jejích kamarádek. Ony reprezentují společnost, tak jak si ji představuje vláda. Jejich vlastnosti jsou definované skze telestěny. Po tom, co jim Montag přečte báseň, začnou obviňovat knihy za původce zla a Mildred obviní Montaga za přechovávání knih.

Většinová společnost v obou románech je totálně zmanipulovaná ideologií. V 1984 skze hesla a masivní propagandu, v 471 stupňů Fahrenheita skrze telestěny. Celkově tedy většinová společnost upadá, problém masové společnosti. V obou románech je hrdina nejistý a obává se výsledků svých činů. V 1984 Winston čte zakázanou knihu, schází se s Julií mimo budovu Vnitřní strany. V románu Bradburyho přechovává Montag knihy a snaží se o distribuci vědomostí obsažených v nich, v tom mu také pomáhá Faber.

### 2.4  Dialog
 
Na kategorii dialog budeme nahlížet jako na způsob, kterým díla promlouvají na čtenáře. Jinak řečeno jaká je interakce mezi vypravěčem a čtenářem.

Román 1984 na nás promlouvá hned několika slohovými postupy. Příkladem může být výkladová pasáž, kde Winston obdží knihu od O'Briena. Goldsteinova kniha je přímo otisknutá v knize, kterou čte čtenář. To v nás vyvolává dojem, jako kdybychm byli Winstonem; ztotožňujeme se s hrdinou.

I přesto, že vypraveč díla je v er-formě, dílo se nás snaží stylizovat do hrdiny, což přidává dílu dynamiku. Nádherně je to vidět v části, kde je Winston zajat a později mučen. O'Brien sice mluví na Winstona, ale skze něj i na nás, ve výsledku se cítíme, jako kdybychom byli též mučeni.

Ačkoliv je v románu 471 ˚F vypravěč ve třetí osobě, v určitých částech knihy, rozhovor s Faberem nebo s Beattym, probíhají tak, jako kdyby čtenář byl Montagem. Jakmile Faber daruje Montagovi sluchátko, komunikuje jednak s Montagem, ale i s námi. Je to klíčový moment ve knize.

V pasáži, kdy je Montag pronásledován Ohařem a policíí, na nás kniha promlouvá citově. Například, když Montag skočí do studené vody. Slyší a cítí přírodu, když se plaví řekou. A když potká starce je mu teplo od ohně.

Je velice patrné, že obě knihy jsou si ve způsobu, jak na čtenáře působí velice podobné. Jak v 1984, tak 471 ˚F se vyskytují cízí díla. Nutno podotknout, že díla použitá v 471 ˚F jsou reálná, zatímco Goldsteinova kniha je fikce. Z dnešního hlediska k nám bude více promlouvat kniha 471 ˚F, neboť problém masových médií je aktuální.

### 2.5 Karneval

Karneval, jak jej Bachtin definoval, koncipuje jakožto komplex více či méně oficiálních lidových slavností, ale i obyčejná hovorová mluva lidových vrstev, která formovala při setkáních, zejména na slavnostech. Negativně se vymezoval vůči společenskému řádu a paradigmatu, reprezentovaného dříve církví. V době, kdy romány vyšly, bychom mohli spíše hovořit o ideologii. Proto se zprvu zaměříme na okolnosti vzniku; kontext vzniku díla.

Kniha 1984 je ovlivněna dobou svého vzniku a přímo reaguje na totalitní režimy. Tento fakt se dovídáme od Winstona, který vysvětluje dělení společnosti. Proléti tvoří většinu obyvatelstva a nechává se jim relativní volnost. Autor nicméně vycházel ze svých zkušeností s válečnou realitou ve Velké Británii. Orwell se pokus o volnou extrapolaci svých zkušeností s režimy do budoucnosti. V některých aspektech blízko fiktivnímu systému Oceánie je dnes stalinská diktatura v KLDR.

Ray Bradbury se setkal jako dospívající s nacistickým pálením knih, byl zděšen. Jeho raný život byl svědkem zlatého věku rádia, zatímco v době, když začal pracovat na románu 471 stupňů Fahrenheita, se vynalezly televize a Bradbury viděl tuto formu médií jako hrozbu pro čtení knih. Mildred a její kamárdky nádherně vyjadřují postoj společnosti k masovým médiím. Nebo nahrané zadržení údajného Montaga pro uspokojení společnosti.

 Je patrné, že oba romány byly psány jako alegorie na problémy tehdejší dobu. Kritizovali, vemezovali. V románu 1984 se vymezuje vůči stalinismu v SSSR, zatímco román 471 ˚F před manipulací skze masmédia. Oba romány varují před tím, jak by se mohla aktuální situace (rozumí se tím doba, kdy romány byly vydány, polovina 20. století) vyvinout špatným směrem.